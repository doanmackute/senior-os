# Zadání bakalářských a diplomových prací

Pro bližší informace napište na komosny@vut.cz 
- Na základě domluvy si lze práci rezervovat předem 
- Obecné požadavky jsou znalost Python a Linux
- Texty zadání jsou orientační

Zadání pro akad. rok 24/25

## Dataset událostí jemné motoriky uživatele operačního systému pro seniory
(možné jako DP nebo BP dle úpravy, obory TLI a TIT)

Vytvořte systém pro sběr událostí, které se týkají jemné motoriky uživatele operačního systému pro seniory. Události budou například zahrnovat rychlost pohybu myši, zaměření klikání vzhledem k ploše tlačítka, údaje o rychlosti psaní a frekvenci překlepů. Pomocí realizovaného systému vytvořte vzorový dataset událostí pro několik dobrovolných uživatelů. Dataset bude anonymní. Software vytvořte v jazyce Python. Výsledky práce publikujte na repozitáři GitHub pod licencí MIT.

Pozn. Předpokládaný počet dobrovolníků pro vzorový dataset je 5 a doba užívání 15 min. Data od budoucích reálných uživatelů-seniorů budou sloužit jako podklad pro včasné rozpoznání onemocnění, které se projevující změnami v jemné motorice (Parkinsonova nemoc). Dále pro monitorování stavu při medikaci pro vyhodnocení účinnosti léku. Využití dat není v práci řešeno.

## Binární obraz operačního systému pro seniory
(možné jako DP nebo BP dle úpravy, obory TLI a TIT)

Vytvořte spustitelný binární obraz (Live ISO) operačního systému s jádrem Linux. Operační systém bude zahrnovat software - emailový klient, webový prohlížeč a aplikaci pro opatrovníka seniora. Vytvořte úvodní obrazovku pro start aplikací. Operační systém bude spustitelný z USB disku v režimu pouze čtení. Data uživatle budou ukládána persitentně. Software vytvořte v jazyce Python a v příkazovém interpretu Bash. Výsledky práce publikujte na repozitáři GitHub pod licencí MIT.
